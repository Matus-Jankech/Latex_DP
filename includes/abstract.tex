Diplomovej práca sa zaoberá problematikou mračien bodov a ich efektívnym uchovaním prostredníctvom rekonštrukcie povrchu. Úvod práce je venovaný preskúmaniu existujúcich metód a algoritmov na spracovanie mračien bodov, ako aj na rekonštrukciu povrchu. Cieľom práce je zníženie pamäťových nárokov na uchovanie 3D informácií o nasnímanom priestore, pričom sú zachované detaily. Naša metóda začína očistením mračna bodov od odľahlých bodov, čím zachová iba relevantné informácie. Pokračuje separáciou bodov zeme a objektov, zhlukovaním bodov do supervoxelov a ich následnou segmentáciou, ktorá umožní individuálny prístup ku jednotlivým objektom. Ďalším krokom je adaptívne podvzorkovanie bodov objektov, po ktorom je vykonaná samotná rekonštrukcia povrch pomocou Poissonovej rekonštrukčnej metódy. Na záver je práca overená na niekoľkých súboroch dát získaných v reálnych podmienkach, pričom dosahuje vysoké zníženie pamäťových nárokov a súčasne zachovanie detailov. 